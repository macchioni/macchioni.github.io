---
author: leibniz
comments: true
date: 2010-10-01 06:01:42+00:00
layout: post
slug: la-casta-chi-la-scrive-e-chi-ne-fa-parte
title: 'La casta: chi la scrive e chi ne fa parte'
wordpress_id: 4571
categories:
- giornalismo
tags:
- corriere della sera
- de Bortoli
- ipad
- sciopero
---

Fa una certa impressione scriverlo, ma è da ieri sera che sono in standing ovation per Ferruccio de Bortoli, che con [la sua lettera ai suoi giornalisti](http://www.corriere.it/economia/10_settembre_30/lettera-de-bortoli_2d41fc98-ccd0-11df-b9cd-00144f02aabe.shtml) si è guadagnato, almeno per quanto mi riguarda, il diritto di veder scritto in minuscolo la "d" del suo cognome:


> Non è più accettabile che parte della redazione non lavori per il web o che si pretenda per questo una speciale remunerazione. Non è più accettabile che perduri la norma che prevede il consenso dell’interessato a ogni spostamento, a parità di mansione. Prima vengono le esigenze del giornale poi le pur legittime aspirazioni dei giornalisti. Non è più accettabile che i colleghi delle testate locali non possano scrivere per l’edizione nazionale, mentre lo possono tranquillamente fare professionisti con contratti magari per giornali concorrenti. Non è più accettabile l’atteggiamento, di sufficienza e sospetto, con cui parte della redazione ha accolto l’affermazione e il successo della web tv. Non è più accettabile, e nemmeno possibile, che l’edizione Ipad non preveda il contributo di alcun giornalista professionista dell’edizione cartacea del Corriere della Sera. Non è più accettabile la riluttanza con la quale si accolgono programmi di formazione alle nuove tecnologie. Non è più accettabile, anzi è preoccupante, il muro che è stato eretto nei confronti del coinvolgimento di giovani colleghi. Non è più accettabile una visione così gretta e corporativa di una professione che ogni giorno fa le pulci, e giustamente, alle inefficienze e alle inadeguatezze di tutto il resto del mondo dell’impresa e del lavoro.


La cosa è [spiegata](http://www.ilpost.it/2010/10/01/corriere-della-sera-lo-scontro-sul-futuro/?utm_source=feedburner&utm_medium=feed&utm_campaign=Feed%3A+ilpost+%28Il+Post+-+HP%29&utm_content=Google+Reader) benissimo sul Post. [Corriere della Sera - Il Post]
