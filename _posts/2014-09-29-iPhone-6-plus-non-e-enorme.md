---
author: leibniz
comments: false
date: 2014-09-29
layout: post
title: L'iPhone 6 Plus è enorme. Anzi no 
published: true
categories:
- iphone
tags:
- iphone 6 Plus
- onePlus one
- apple
- smartphone
---

Chi ha preso il nuovo [iPhone 6 Plus](https://www.apple.com/it/iphone-6/) in Italia, e ci sta giocando da qualche ora, magari è perplesso. Rispetto al 5S è gigantesco. Rispetto a tutti gli iPhone precedenti è gigantesco. Rispetto all'iPhone 6 è solo bello grosso. 

Non vi sta bene come prima nel palmo di mano. In tasca, se siete uomini e avete i pantaloni taglio chino, rischiate di perderlo ogni volta che vi sedete. Cominciate a dubitare dell'efficacia del vostro pollice opponibile. Siete terrorizzati di sedervi sul telefono e piegarlo come è accaduto a qualche furbone (tipo a 6 persone su 10 milioni). Tranquilli, se un iPhone 6 si piega, un 5S, sedendovici sopra, lo riducevate in briciole.

Insomma, non datelo via. Non pentitevi, perché vi abituerete presto. Se volete, qui sotto vi spiego perché.

![drawing](http://leibniz.me/images/vault/oneplus.png)

Ho già usato un telefono 5.5'' prima. No, non un Samsung Galaxy Note che, diciamolo, a forza di sfondare in Oriente, ha convinto Cupertino ad andare sulle taglie forti. No, ho trovato il Note sempre un po' macchinoso. Invece, quello che mi ha davvero sedotto è stato il [OnePlus One](http://onePlus.net/it), un apparecchio che ho fatto arrivare dalla Cina con [Smarty](http://www.smartylife.net) e che è costato mendo di un terzo di iPhone 6 Plus (sarò breve: nel confronto hardware ovviamente ci perde, ma è probabilmente l'Android più performante che ho mai provato. Htc One compreso).

Torniamo all'affare "Plus". Il confronto lo vedete in alto: come dimensioni siamo lì. 

Ecco, appena prendi un terminale da 5,5'' pensi: «No, io non ce la faccio. Troppo grosso». La gente lo nota subito. Non considera altro, se non la dimensione. Poi cominciano a invidiarti lo schermo. A vedere come scrivi meglio con la tastiera più ariosa, come rendono di più le pagine web o le app per leggere come Instapaper & co. 

![drawing](http://leibniz.me/images/vault/cook.jpg)

Ovviamente, per adattarsi, molto dipende da voi, ma moltissimo dal software. Se iOS8 è stato pensato per il "telefonone", rendendovi facile la vita, siete a posto. State tranquilli. 

Se siete presbiti, Plus tutta la vita. 

Certo, se la situazione è ragazza con mani piccole, Plus è un bel padellone. Forse non ci scommetterei sopra quel migliaio di euro che costa, andrei più sicuro sui 4,7'' di iPhone 6. 

Se siete incontentabili, certo, il design degli iPhone da 4 a 5 era più "industriale", meno glossy, più bello, in un certo senso. Ma se siete incontantabili, oggi state desiderando il miglior smartphone mai prodotto. State pensando al processore A8 e al M8, quindi all'iPhone 6. E se volete sempre il massimo, se al giro prima fremevate per il color champagne, stavolta fremete per il Plus. 

Come la mette [Nilay Patel](http://www.theverge.com/2014/9/16/6155009/apple-iphone-6-plus-review) su The Verge:

>We’re going to need bigger hands.

E, alla peggio, come dimostra Austin Mann, [fa delle foto da paura](http://austinmann.com/trek/iphone-6-plus-camera-review-iceland).

![drawing](http://cdn3.vox-cdn.com/uploads/chorus_asset/file/969574/iphone-6-travel-camera-review-macro.0.jpg)

