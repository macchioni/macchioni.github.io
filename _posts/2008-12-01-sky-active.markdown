---
author: leibniz
comments: true
date: 2008-12-01 20:07:25+00:00
layout: post
slug: sky-active
title: Sky Active
wordpress_id: 3794
categories:
- politica
- tv
---

Questa cosa di Sky è ridicola.



	
  * È ridicola Sky perché la vita normale è già tassata al 20% e la maggior parte di noi non usufruisce di tassazioni agevolate.

	
  * È ridicola perché da un aumento di iva non discende direttamente un aumento del canone (chiedetelo a qualsiasi commerciante).

	
  * È ridicola perché Sky si sporca platealmente le mani con la politica, cosa che invece, prima dell'altro giorno, era proprio uno dei pregi di Sky.

	
  * È ridicola perché la D'Amico è riuscita a mettere le uniche vesti che non la fanno sembrare una figa spaziale, quelle di Masaniello.

	
  * È ridicola perché la gente, invece di scrivere al Governo per agevolare un'azienda che con la gente ci guadagna, dovrebbe scrivere a Sky per dire: "Ma che cazzo state a fa'?! Piuttosto di fare gli spot, la smettete di dare a ripetizione i film con Vaporidis?".


Il Pd, in questa cosa di Sky, è ridicolo.

	
  * È ridicolo - anzi deprimente - Veltroni che s'inginocchia a Murdoch e dice che il ripristino dell'iva è «un modo per colpire un'impresa, Sky, che produce e da lavoro e per colpire i cittadini, deprimendo ulteriormente il paese».

	
  * È doppiamente ridicolo perché tenta a mossa più populistica di tutte: quella dell'appello ai tifosi di calcio. In fondo Uòlter resta sempre quello dei circenses.


Berlusconi, in questa cosa di Sky, è ridicolo.

	
  * È ridicolo quando dice che non c'è conflitto d'interessi, perché quello in materia di tv - finché vive - ci sarà sempre.

	
  * È ridicolo anche quando dice che Sky e Mediaset non sono concorrenti: come se inserzionisti televisivi e pubblico televisivo avessero altra scelta che non scegliere la... televisione.


Adesso, però, vado che su Sky Cinema 1 c'è Romanzo Criminale, una bella serie tv prodotta anche da Rti, cioè Mediaset.
