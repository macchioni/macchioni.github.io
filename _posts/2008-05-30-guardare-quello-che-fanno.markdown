---
author: leibniz
comments: true
date: 2008-05-30 13:05:44+00:00
layout: post
slug: guardare-quello-che-fanno
title: Guardare quello che fanno
wordpress_id: 2807
categories:
- politica
---

A proposito dei [fatti del Pigneto](http://roma.repubblica.it/dettaglio/S%C3%AC-al-Pigneto-sono-stato-io-ma-non-chiamatemi-razzista/1469611?ref=rephp), [Miic](http://miic.livejournal.com/157159.html) ha scritto qualcosa che inizialmente mi sembrava corretto, ma che non mi ha convinto fino in fondo (scrivo qui, perché non ho mai imparato a usare i commenti su Livejournal).


> Ok, lo sfasciavetrine del Pigneto non è un nazista. E allora? Un'altra occasione, l'ennesima, per smettere di etichettarsi ed etichettare le altre persone in base a categorie ideologiche che risalgono alla metà  del secolo scorso, se non a quello prima. Un'altra occasione, l'ennesima, per smettere di guardare a quello che le persone dicono di essere, o vogliono sembrare, e cominciare a guardare a quello che fanno.


Giustissimo!


> Fare una spedizione punitiva contro un (presunto) ladro, con tutta la buona volontà , non può oggettivamente essere definito un comportamento di sinistra.


Stai cominciando a contraddirti...


> Coinvolgere nella spedizione punitiva altre persone solo perché hanno una determinata nazionalità o origine etnica, è un comportamente stupido, violento e oggettivamente xenofobo.


Giusto, ma non è quello che è successo al Pigneto.


> Bruciare i campi rom è un comportamento stupido, violento, criminale e oggettivamente razzista.


Giusto.


> Votare Turigliatto e poi evadere le tasse per farsi la Ferrari e l'appartamento terrazzato è un comportamento  antisociale,  criminale e oggettivamente di destra. (Esistono anche comportamenti oggettivamente violenti, antisociali e di sinistra, come, per dire, occupare un appartamento che il comune ha già assegnato a un altro poveraccio o tirare sassate sulla polizia solo perché sta facendo il servizio d'ordine alla visita di Bush).


Non avevamo detto che non dovevamo etichettare le persone in base alle vecchie categorie politiche? E poi, a che pro?


### Miic - La Repubblica
