---
author: leibniz
comments: true
date: 2010-11-17 16:35:52+00:00
layout: post
slug: milanesi-popolo-di-xenofobi-e-di-violentatori
title: Milanesi, popolo di xenofobi e di violentatori
wordpress_id: 4619
categories:
- giornalismo
tags:
- corriere della sera
- donne
- kustermann
- milano
- soccorso violenza sessuale
- violenze
---

Quando ci sono i numeri di mezzo, un giornalista dà il meglio di sé per interpretarli secondo il suo sentimento personale. Esempio a tinte progressiste (ce ne sono miliardi di segno opposto, naturalmente). Titola il Corriere della Sera: «"Denunce aumentate rispetto al 2009. '[A Milano uno stupro al giorno](http://milano.corriere.it/milano/notizie/cronaca/10_novembre_17/stupri-uno-al-giorno-famiglia-separate-divorziate-1804188437300.shtml)'». Poi leggi i dati:


> Dal 1° gennaio al 31 ottobre 2010, al Soccorso Violenza Sessuale (Svs) di via Commenda 12 sono arrivate 314 donne. _Un numero in aumento_ rispetto all'anno scorso: in tutto il 2009 i casi sono stati infatti 333.


A parte che 333 casi è più di 314 e quindi l'aumento ancora non c'è ancora stato. C'è stato solo se si fa una media piuttosto rozza tra periodi difformi: 27,75 violenze al mese nei 12 mesi del 2009,  31,4 nei primi 10 mesi del 2010. (Resta il fatto che sono troppe e scriverlo è un'ovvietà che conforta i più. Senza contare che non tutte le donne stuprate si presentano in quel centro lì, o altrove). Comunque, il titolo è sbagliato, la notizia non è quella. Almeno finché l'Svs non trova altre 19 povere vittime (le troverà: c'è tempo fino al 31 dicembre).

Poi c'è la questione del pregiudizio etnico:


> Una cosa è, comunque, certa: le statistiche della Mangiagalli rovesciano il luogo comune degli stranieri che violentano le italiane. «In realtà, la metà delle vittime sono donne straniere stuprate, nel 23% dei casi, da italiani».


Ora, che il 23% degli abusi osservati (sempre dall'Svs, osservatorio parziale) sulle straniere sia da parte di italiani, vuol dire che il 77 avviene per mano di stranieri? Non sembrano proprio pochini, anche perché - anche secondo i dati più ottimistici - gli stranieri arrivano al massimo al 16% della popolazione.

[Corriere della Sera - **Update:** l'articolo ha colpito anche [Giulio Zanella](http://www.noisefromamerika.org/index.php/articles/Innumeracy?utm_source=feedburner&utm_medium=feed&utm_campaign=Feed:+noisefromamerika+(noiseFromAmeriKa+:+Articoli))]
