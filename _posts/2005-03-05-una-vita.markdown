---
author: leibniz
comments: true
date: 2005-03-05 08:15:43+00:00
layout: post
slug: una-vita
title: Una vita
wordpress_id: 430
categories:
- old-blog
---

Era al Servizio segreto militare, il Sismi, dall' estate del 2002 ma la
sua e' stata una lunga carriera sotto il segno della Polizia. Nato a
Reggio Calabria il 23 giugno del 1953, era sposato e padre di due
figli. Laureato in Giurisprudenza, era entrato in Polizia nel settembre
1979 come commissario in prova e assegnato alla questura di Genova come
addetto alla Squadra Mobile. Poi aveva diretto la Squadra Volanti. Nel
1980 era stato collocato in aspettativa per compiere il servizio
militare e nel 1982 fu trasferito alla questura di Cosenza dove rimase
fino al 1989. In questo periodo ha ricoperto vari incarichi fino a
dirigere la squadra mobile e a ricoprire il ruolo di vice Capo di
Gabinetto. Nel 1988 ha effettuato un periodo di missione di tre mesi
per collaborare con la National Crime Authority. Nel maggio 1989 fu
trasferito ala Questura di Roma quale addetto e, dal 1993 Ë stato vice
dirigente della Squadra Mobile. Nel 1996 fu stato promosso primo
dirigente e dal marzo 1997 diresse il locale centro interprovinciale
Criminalpol. Due anni dopo passo' alla Direzione centrale per la
Polizia Criminale con incarichi di direttore della terza e della
seconda divisione del Servizio Centrale Operativo. Dal novembre del
2000 fu trasferito alla Direzione Centrale per la Polizia Criminale,
con la funzione di vice consigliere ministeriale, alla direzione
Centrale per la Polizia Stradale, Ferroviaria, di Frontiera e Postale.
Nel marzo 2001 passÚ alla Questura di Roma come dirigente dell' Ufficio
Stranieri fino all' agosto del 2002 quando fu collocato in posizione
fuori ruolo presso la Presidenza del Consiglio dei Ministri. L'
amministrazione della Polizia gli ha conferito molti riconoscimenti per
le operazioni di polizia giudiziaria portate a termine con successo
relative, in particolare, ad operazioni antidroga e di contrasto al
traffico internazionale di armi. Aveva condotto altre trattative di
successo per la liberazione di ostaggi. Era sposato e aveva due figli.
