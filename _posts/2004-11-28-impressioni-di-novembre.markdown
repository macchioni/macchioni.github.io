---
author: leibniz
comments: true
date: 2004-11-28 23:22:46+00:00
layout: post
slug: impressioni-di-novembre
title: Impressioni di novembre
wordpress_id: 605
categories:
- old-blog
---

![](http://www.nauticoartiglio.lu.it/almanacco/fissi/edicola2.gif)Letti e confrontati [La Domenica di Repubblica](http://www.repubblica.it/2004/k/sezioni/spettacoli_e_cultura/domerepu/domerepu1/domerepu1.html) e [Corriere della Sera Weekend](http://www.corriere.it/Primo_Piano/Cronache/2004/11_Novembre/26/sabato.shtml)
hanno solo una cosa in comune: la foliazione pessima. Praticamente sono
all'interno del giornale, non sono un dorso a se e quindi i
tradizionali marito e moglie non possono spartirseli. Dicasi lo stesso
per le coppie di fatto.




**Repubblica** e troppo prolisso e molto serio. Belle
foto, belle storie, firme del giornale impegnate (imperdibile la coppia
Bonini&D'Avanzo sulle tracce di Michael Ledeen), ma sono 25 pagine
con articoli di 400 mila battute ognuna su temi che vanno dal diario
dell'autista del Duce, alla crisi Ucraina, alle olimpiadi degli Indios.
Se ci fosse in fondo a ogni pezzo il "tempo di lettura previsto"
sarebbe un disastro. Manca in prima pagina il richiamo al servizio piu
interessante: «Seno perfetto solo per una sera». Forse manca anche
l'ironia. Tempo di lettura previsto: una settimana.




Il **Corriere** invece ha provato a fare il simpatico.
Grafica accattivante, pezzi brevi, rubriche inutili, ma che si leggono.
Il sabato e piu tipo Vanity Fair, la domenica e piu simile alle ultime
pagine di TTL della Stampa. Buona idea le due pagine «Cose da donne» e
«Cose da uomini», con due rubriche che saranno sempre molto lette: tipo
«Come si fa a convincere un uomo a vedere un film per signore» in 7
mosse, o «Come convincere la propria fidanzata che dormire in case
separate non e disamore». Eccessivo ricorso, il sabato, a pezzi tipo
rubrica femminile anglosassone tipo: _Paola, 28 anni, segretaria racconta..., Giuseppe, pubblicitario di 45, pensava..._
Pezzi un po' stereotipati (come quello sulle coppie lui di destra, lei
di sinistra e viceversa), da riscrivere. Tempo di lettura previsto: un
giorno.




### Repubblica - Corriere - Nauticoartiglio
