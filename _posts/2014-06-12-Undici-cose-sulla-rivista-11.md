---
author: leibniz
comments: true
date: 2014-06-12
layout: post
title: Undici cose sulla rivista 11
published: true
categories:
- giornalismo
tags:
- calcio
- mondiali
- magazine
---

![drawing](http://leibniz.me/images/vault/undici.png)

È uscita [11](http://rivistaundici.com), la rivista di storie di calcio e di sport diretta da [Giuseppe De Bellis](https://twitter.com/giudebellis) e firmata da tanta gente brava e da qualche nome giusto. Costa 7 euro in edicola, ma ci si può abbonare a 4 numeri per 24 euro.

![drawing](http://leibniz.me/images/vault/11ddr.png)

1. **Bella**. Così ci togliamo subito il pensiero.
2. **Non bella come [_Howler_](http://www.howlermagazine.com/)**, se è quell'estetica lì che avete in mente.
3. **Il corpo dei testi è piccolo**, o almeno piccolo per una rivista di lettura che si presume essere di piacere.
4. C'è **Federico Buffa**, che è il mio personale [Black Jesus](http://goo.gl/9kaJX8) da 20 anni. Se l'avete scoperto ora (su, e ditelo che leggete Aldo Grasso), recuperate i podcast di _Characters_, il programma che cura su RSI (il feed è [qui](http://www4.rsi.ch/podcast/rss/Characters.cfm)).
5. **Cose molto belle:** 
	* la testata
	* Daniele De Rossi in cover
	* l'impaginazione del pezzo sull'organizzazione delle produzioni tv  (meno belle le foto)
	* l'idea di recuperare le foto di [Thomas Hoeffgen](http://www.thomashoeffgen.com/) (2010) sui campetti di calcio africani
	* la pubblicità di Jeep e Fred Perry
6. **Cose meno belle:** 
	* l'impaginazione delle prime singole, con il capolettera in mezzo alla pagina
	* troppi ritrattoni da una pagina di Zanetti nel pezzo su Zanetti
	* i servizi realizzati con le foto "pubblicitarie" (AdidasDeRossi, gli inguardabili 11 Samsunghiani, i guanti da Puma-portiere, ecc...). Si capisce il motivo, ma è un peccato. 
7. Agli scriventi, sembra, è stata lasciata libertà di aprire al massimo le valvole della **passione**. L'effetto è piacevole (penso al pezzo di Pierluigi Pardo sull'Inghilterra).
8. **"La mappa molto affollata dell'Italia ai Mondiali"** è una specie di format di gol disegnati del _Guerin Sportivo_, ma on steroids. L'obiettivo di queste cose, di solito, è stratificare o condensare dei dati o tante storie in un solo disegno. Il risultato è quella roba che ormai è il trademark dei giornali "sì-siamo-smart" di oggi: il paginone grafico de _La Lettura_ del _Corriere_, più o meno mezzo _IL_ del _Sole_, ecc... Quando li vedo penso sempre al casino che ci vuole per realizzarli e all'effetto finale che mi fanno: una via di mezzo tra il "roba complessa, questi della rivista X devono essere davvero molto bravi" e un "i _Promessi Sposi_ già mi sembravano una fatica inutile al liceo, ma sotto forma di infografica sono ancora più inavvicinabili".
9. La citazione dovuta alla rivista **[_11 Freunde_](http://www.11freunde.de/)** e il bel collage delle sue copertine.
10. Promossi **il regista** De Bellis e la sua squadra.
11. Non ho letto ancora tutto tutto tutto. C'è Sorrentino (e vabbè, pure qui) però, a prima vista, mi sembra, in _11_ non c'è traccia di **Renzi** e di **Berlusconi**. Ma che davéro??! Nel caso, grandi [kudos](http://goo.gl/KgN7IY).

![drawing](http://leibniz.me/images/vault/11calcio.png)

