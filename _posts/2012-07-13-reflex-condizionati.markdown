---
author: leibniz
comments: true
date: 2012-07-13 08:00:01+00:00
layout: post
slug: reflex-condizionati
title: Reflex condizionati
wordpress_id: 4892
categories:
- fotografia
tags:
- 35mm
- analogica
- digitale
- fotografia
- kevin kelly
- leica
- m6
- rangefinder
- reflex
- telemetro
---

[![](http://leibniz.me/images/uploads/2012/07/sss-300x141.png)](http://leibniz.me/wp-content/uploads/2012/07/sss.png)[Kevin Kelly](http://www.kk.org/), in uno dei saggi più belli degli ultimi anni ([Quello che vuole la tecnologia](http://www.codiceedizioni.it/libri/quello-che-vuole-la-tecnologia/)), scriveva grosso modo che il processo che intercorre tra lo scatto con una macchina fotografica a pellicola e l'effettiva fruizione della foto è «uno sfasamento temporale che rallenta l’apprendimento e deprime la spontaneità». Eppure, dopo un tot di anni d'ingombranti ma avanzatissime reflex digitali, il dubbio ti viene:


> quanto è mia questa foto?


Perché 51 punti di messa a fuoco e 7 fotogrammi al secondo qualcosa di buono da stampare, prima o poi, te la danno. Devi solo scattare e poi navigare tra quintali di gigabyte. Se c'è da fare qualche aggiustamento, un taglio, un contrasto da recuperare, o una macchia da togliere, qualche software che ti aiuta c'è sempre. La tua foto è sempre tua, ma nel processo ha perso spontaneità, messo il pilota automatico e, che tu lo voglia o no, è finita diverse leghe davanti a te. Bene, male, non so... Sembra uno di quei casi in cui la tecnologia finisce per sopravanzare la tecnica. Ecco, se non è il risultato immediato che t'interessa, ma la consapevolezza di quello che fai (soprattutto se tutta questa tecnica non ce l'hai), prima o poi devi tornare ai fondamentali. Fare un passo indietro, rallentare, capire quello che sai fare e imparare a farlo meglio. O, come ti direbbe un professore di liceo, passare dalla traduzione latino-italiano a quella italiano-latino. Quindi, Kevin, sì, siamo nel 2012 e questa qui sopra è una [Leica M6](http://kenrockwell.com/leica/m6.htm).

{KK - Codice - Ken Rockwell}
