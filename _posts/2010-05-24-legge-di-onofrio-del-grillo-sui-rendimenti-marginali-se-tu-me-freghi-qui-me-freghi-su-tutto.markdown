---
author: leibniz
comments: true
date: 2010-05-24 19:57:41+00:00
layout: post
slug: legge-di-onofrio-del-grillo-sui-rendimenti-marginali-se-tu-me-freghi-qui-me-freghi-su-tutto
title: 'Legge di Onofrio del Grillo sui rendimenti marginali*: se tu me freghi qui,
  me freghi su tutto'
wordpress_id: 4433
categories:
- mondi
---

Venerdì lo store online 6pm, che fa capo a Zappos, [ha erroneamente prezzato](http://gawker.com/5545767/) i prodotti in vendita a  49.99 dollari perdendo, pare, 1,6 milioni. Molti clienti hanno fatto un affare, nessuno gli chiederà la differenza. «Errore nostro», ha detto il tipo di Zappos. Nient'altro.

Domenica sera, invece, il "rinomato" ristorante [Da Giacomo](http://www.giacomomilano.com/) di Milano (via Sottocorno 6) faceva pagare 45 euro una bottiglia che, nell'elegante carta dei vini, era prezzata 40. Quando la cosa è stata fatta notare, la risposta della signora  alla cassa è stata: «Be', può capitare». Nient'altro.

Morale: guadagnarsi la fiducia e il rispetto della clientela non è facile. Anzi, di solito è una cosa che a un'azienda costa soldi e fatica. Il paradosso è che ci si può rinunciare del tutto e, magari, arricchirsi in breve. Ma, in questo caso, sempre un poveraccio resti. Nient'altro.

*La Legge di Onofrio del Grillo sui rendimenti marginali è meglio spiegata [qui](http://www.youtube.com/watch?v=ZgKtr1KKHXI), minuto 5, più o meno.

[Gawker - DG]
