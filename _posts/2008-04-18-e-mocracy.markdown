---
author: leibniz
comments: true
date: 2008-04-18 06:13:29+00:00
layout: post
slug: e-mocracy
title: E-mocracy
wordpress_id: 2748
categories:
- politiche-08
- web
tags:
- blogging
- politics
- web
---

Rispetto al 2006, stavolta seguire le elezioni su internet è stato più divertente. Non abbiamo avuto (quasi) nulla al livello degli americani, perché qui da noi il web è ancora [sottoutilizzato](http://vitadigitale.corriere.it/2008/04/piu_della_meta_della_popolazio.html) e poco diffuso (le elezioni le ha vinte a valanga uno convinto che per internet non è ancora ora). Però non è stato male. Segue elenco di cose apprezzate:



	
  * Chi si lamenta che [Zoro](http://zoro.blog.excite.it/) non è efficace quando va in tv deve capire che lui il meglio lo dà nella Rete: i "[consigli a Walter](http://www.youtube.com/user/diegobianchi)", [il travestimento](http://www.youtube.com/watch?v=YlxmJjl06FI&feature=user) e [il mashup Yes we can-Waterloo](http://www.youtube.com/watch?v=JPyH-mOQVLw&feature=user) forse non saranno immortali, ma sono formidabili.

	
  * [I'm PD](http://www.youtube.com/watch?v=E0UBZ0z0bvo): chi se n'è vergognato, chi l'ha amato. Ha comunque lasciato il segno.

	
  * Forse la sorpresa più bella, per i maniaci di numeri e statistiche, è stata quella dello speciale elezioni della comunità  di [Tocqueville](http://www.tocqueville.it/), che ha tenuto insieme, mescolato e confrontato tutti i sondaggi usciti prima del voto (azzeccandoci anche abbastanza). Special thanks to [noisefromamerika](http://www.noisefromamerika.org/).

	
  * Su Right Nation di[ Andrea Mancia](http://ideazione.blogspot.com/), invece, dato che i sondaggi - a un certo punto - sono vietati, c'erano degli interessantissimi post sulle corse di cavalli: facile appassionarsi ai risultati di Varenne, di Fan Idole e dello sfortunato General du Pommeau.

	
  * Onesto e appassionato, [Stefano Menichini](http://www.stefanomenichini.it/) ha vissuto da direttore di giornale democratico le ultime fasi della campagna elettorale. Come gli è capitato in video, anche sul suo blog ha preso delle belle cantonate, ma ha ammesso i suoi errori. Ed è così che conviene fare in rete.

	
  * L'iniziativa 10domande su [Sole24Ore](http://www.leibniz-blogs.it/wp-admin/www.10domande.ilsole24ore.com) non era male, ma mi sarebbe piaciuta più partecipazione. Da replicare.

	
  * Chiudo con [Netmonitor](http://netmonitor.blogautore.repubblica.it) di [Vittorio Zambardino,](http://vittoriozambardino.repubblica.it/) che ha tessuto i commenti politici andandoli a pescare sui blog italiani e, quindi, facendoli raggiungere dal variegato pubblico di Repubblica.it. Con la pazienza di chi è stato capace anche di mettersi a spegare che cosa sono Twitter e Tumblr (e questo blog gli deve un grazie particolare).

	
  * Dimenticavo. Io, in questo periodo, ai messaggi notturni su Twitter di [WVeltroni](http://twitter.com/WVeltroni) (517 followers), mi sono affezionato.


