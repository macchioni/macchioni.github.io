---
author: leibniz
comments: true
date: 2004-05-20 21:00:34+00:00
layout: post
slug: per-me-e-arabo
title: Per me è arabo
wordpress_id: 3713
categories:
- web
---

Magdi Allam indaga sui [media arabi](http://www.corriere.it/edicola/index.jsp?path=PRIMA_PAGINA&doc=ANGOLI) e sul loro modo di dare le notizie in questo periodo: «_Ebbene è tutt'altro che informazione obiettiva. Piuttosto è apologia e incitamento alla sovversione e alla violenza. Fatta direttamente da una televisione in grado di condizionare le menti e gli animi di decine di milioni di arabi_». E ancora: 


> L'affinità ideologica tra gli ispiratori del terrorismo islamico e gli artefici dei media arabi si basa sulla condivisione di un radicato antiamericanismo e antiebraismo che si coniuga con la più assoluta relativizzazione del valore della sacralità della vita. Per cui la valutazione delle vittime e dei carnefici cambia a seconda della loro identità etnica, confessionale o politica. Il quotidiano ufficioso egiziano Al Ahram si limita a titolare in apertura «Ucciso il presidente del Consiglio di governo iracheno». Un linguaggio asettico che ritroviamo sulla prima pagina di Asharq al-Awsat , il più prestigioso quotidiano saudita: «Un gruppo sconosciuto rivendica l'uccisione del presidente del Consiglio di governo». Soltanto nel titolo del quotidiano libanese Al Hayat si accenna alla presenza del kamikaze, utilizzando tuttavia un termine neutro: «Attentatore suicida uccide il presidente del Consiglio di governo». Le parole «terrorismo» e «terroristi» non compaiono mai neppure nei servizi dei tre importanti quotidiani arabi. Quasi fossero tabù.


Corriere della Sera
