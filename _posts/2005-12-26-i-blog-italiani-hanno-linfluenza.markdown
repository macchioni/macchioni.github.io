---
author: leibniz
comments: true
date: 2005-12-26 23:26:49+00:00
layout: post
slug: i-blog-italiani-hanno-linfluenza
title: I blog italiani hanno l'influenza(?)
wordpress_id: 1952
categories:
- blogging
---

![](http://www.muller.it/images/ombelico.gif)E parliamo per un momento del nostro ombelico. Allora Carlo Felice Dalla Pasqua dal suo (splendido, complimenti!) blog Reporters [dice in sostanza](http://reporters.blogosfere.it/2005/12/i_programmi_pir.html): cavolo, qui i _giornalisti in pigiama_ hanno scoperto che - [forse](http://attivissimo.blogspot.com/2005/12/aggiornamento-sul-software-pirata-dei.html) - quelli che hanno fatto i poster di Berlusconi hanno usato software pirata e nessuno dice niente. Mantellini, che quando sente odore di Cavaliere perde inchiostro, ci ha poi [messo il carico](http://www.mantellini.it/2005_12_25_archivio.htm#113558724688373689).

Ora, qui non mi sembra che siamo negli Usa: nessuno di noi ha un incarico di governo e una tata messicana senza contributi pagati, né vedo giornalisti coi capelli bianchi che in prima serata usano documenti falsi per giustificare una propria tesi. Questa storietta del Cav. (anzi, dei suoi stipendiati) non mi sembra proprio il terreno più adatto per verificare la forza dei bloggers. Semmai serve a fare un buon titolo di taglio in un giornale. Ne volete una seria? Rapporto Calipari, pecette, pdf, Gianluca Neri.

Tornando all'ombelico, pare che giovedì 29 esca il Domenicale del Sole 24 ore. Forse - già è strano che una testata che esce la domenica cambi giorno, ma vedremo - ci sarà tradotta e ridotta [una cosetta](http://www.leibniz-blogs.it/archives/2005/12/19/1939) che i più poliglotti avranno già visto da queste parti. Qui ci si accontenta.

### Reporters - Attivissimo - Mantellini - L* - [Muller](http://www.muller.it) | tag: [blogging](http://www.technorati.com/tags/blogging), [journalism](http://www.technorati.com/tags/journalism)
