---
author: leibniz
comments: true
date: 2004-05-13 20:52:01+00:00
layout: post
slug: nella-media-2
title: Nella Media?
wordpress_id: 3680
categories:
- web
---

E siamo qui dopo aver letto il primo numero di [Media Quotidiano](http://www.mediaquotidiano.it/mediaslice/), quello che secondo il suo direttore è «il primo meta-quotidiano» d'Italia (informazione sull'informazione) e secondo i suoi adepti è anche [«un figlio» del Barbiere della Sera](http://www.ilbarbieredellasera.com/article.php?sid=11221). La cosa più bella in assoluto, l'idea che lo caratterizza, resta la scelta di raccontare le notizie del giorno prima attraverso i sette tg italiani: con i veri titoli delle edizioni serali e persino i virgolettati di Emilio Fede.
Poi ci sono: il confronto auditel tra Vespa e Mammucari, la videoguerra che affonda Bush, la vignetta di Stefano Disegni anticipata al Barbiere, Pannella che dice che «il pacifismo è la peste» dei nostri tempi, Luca Telese che racconta Maya Sansa, lo sdoganamento di Biscardi, l'arrivo del canale satellitare FoxLife, una rassegna sul cinema epico di oggi, una serie di 10 suggerimenti à la radioserva per inchieste ("10 piste per segugi"), un articolo per spiegare cosa sono i blog (è un giornale fatto da blogger, quindi è lecito) e le tre rubriche: Comunisti, Vatican City e Terza Guerra Mondiale (se fatta bene la migliore sarà la prima delle tre, al momento invece è la terza... tutte un po' deboli, ancora). Un in bocca al lupo ai giovanissimi protagonisti di questo giornale che si vende a Roma al prezzo di un euro, in rete a 50-60 centesimi (non ricordiamo).
MediaQuotidiano - Barbiere della Sera
