---
author: leibniz
comments: true
date: 2010-04-20 06:31:48+00:00
layout: post
slug: doppio-pollice-verso
title: Doppio pollice verso
wordpress_id: 4409
categories:
- mondi
tags:
- derby
- gramellini
- lazio
- repubblica
- roma
- totti
---

> Ma cos’avrà mai fatto, il Pupone, per scandalizzare mezza Italia? Si è forse prodotto in qualche gesto o espressione scurrile? Macché. Totti ha solo irriso gli sconfitti del derby, abbassando i pollici per augurare loro la serie B. Non un comportamento da sportivo. Ma da tifoso sì. Il tifo è la rivisitazione delle nostre infanzie. **Una seduta pubblica di psicanalisi, tollerata finché qualcuno non si mise in testa che gli sfottò dei tifosi fossero la causa scatenante delle violenze degli ultrà. Che è come imputare i delitti di un serial killer alle zingarate di «Amici miei».**


[Gramellini](http://www.lastampa.it/_web/cmstp/tmplRubriche/editoriali/grubrica.asp?ID_blog=41&ID_articolo=801&ID_sezione=56&sezione=) scrive quello che c'era da scrivere sul gesto di Totti che, per inciso, non era come i due medi alzati in campo da Roberto Premier nel 1989, quando la Tracer Milano vinse lo scudetto di A1 a Livorno all'ultimo secondo (a quanto mi ricordo, dato che in quell'occasione tifavo Enichem, anche un po' barando).

Ah, all'autore del [sondaggio di Repubblica.it](http://temi.repubblica.it/repubblica-sondaggio/?pollId=1989) (che come possibilità offre: Totti è stato irresponsabile, Totti ha sbagliato, tutte e due le squadre hanno sbagliato e vanno sanzionate, tutte e due le squadre hanno sbagliato ma queste cose succedono, non so), un vero capolavoro di metodologia delle scienze sociali, vorrei solo dire: hai perso 2-1.

[La Stampa]
