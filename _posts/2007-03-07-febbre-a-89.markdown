---
author: leibniz
comments: true
date: 2007-03-07 10:36:30+00:00
layout: post
slug: febbre-a-89
title: Febbre a 89°
wordpress_id: 2425
categories:
- web
---

Nel suo pluricitato (e ottimo) "L'ultima copia del New York Times", Vittorio Sabadin cita un rapporto stilato da John Naughton, esperto di media dell'Observer. Incollo il riassunto di [Giuseppe Culicchia](http://www.lastampa.it/_web/cmstp/tmplRubriche/editoriali/gEditoriali.asp?ID_blog=25&ID_articolo=2241&ID_sezione=&sezione=):


> I giovani del 2000, nel mondo globalizzato a Londra come a Varese, appartengono a un'altra specie rispetto a chi lavora nei giornali. Nati con Internet quando Nintendo lanciava il videogame Super Mario, andavano alle elementari mentre Tim Barners-Lee creava il World wide web. Alle medie usavano Google, Napster, Blogger.com. Al liceo l'iPod e Wikipedia. All'università  Skype e YouTube. Il primo sms risale al '92. Amazon e eBay al '95. Hotmail al '96. Insomma: mentre i giornali affrontavano il calo delle vendite (in Inghilterra con l'adozione del formato tabloid da parte di testate quali l'Independent o il Times, in Italia col ricorso ai gadget, dai vhs ai dvd ai classici della letteratura), i giovani s'impadronivano delle nuove tecnologie creando e pubblicando contenuti, scaricando musica da iTunes e film da BitTorrent. Conclusione di Naughton: «I giovani sono il futuro e sono qui fra di noi. Non sono molto interessati a quello che facciamo e non posso biasimarli». Come dargli torto?


I lettori dei giornali invecchiano, i giovani s'informano in altro modo. Ecco, in Inghilterra sta succedendo la stessa cosa [con il calcio](http://football.guardian.co.uk/News_Story/0,,2028161,00.html?gusrc=rss&feed=1). Il risultato è come cantava Elio: nessuno allo stadio.


### La Stampa - The Guardian
