---
author: leibniz
comments: true
date: 2006-08-18 17:27:48+00:00
layout: post
slug: raidiateli
title: Raidiateli
wordpress_id: 2280
categories:
- politica
---

Sarà il Libano, sarà la fase Merkel, sarà la morte del bagaglio a mano (celebrata con tanto di obituary da Panorama), saranno i lapilli vulcanici arrivati fino alla sua torre d'avorio, tant'è che [Gramellini s'è riposizionato per un giorno](http://www.lastampa.it/cmstp/rubriche/girata.asp?ID_blog=41&ID_articolo=133&ID_sezione=56&sezione=).

> Per orientarsi fra i tg Rai dedicati ai fatti del Libano, può essere utile questo glossario autorizzato dal dipartimento dell'informazione DC-PCI (Democratica Coraggiosa - Politicamente Corretta e Incorruttibile) di Saxa Rubra.
**
Pacifisti.** Sostenitori di una missione militare posta sotto il comando di chiunque, tranne che degli Stati Uniti.

**Hezbollah.** Rappresentanti liberamente eletti di un partito, come li ha definiti la brava inviata del Tg1 Tiziana Ferrario in un dibattito a Cortina. Omonimi di quelli che nel 1981 inventarono la guerriglia terroristica, lanciando camion-bomba contro coloro che non volevano eleggerli liberamente.

**Siria e Iran.** Bastioni della democrazia mediorientale, una spiccata vocazione umanitaria li spinge a rifornire Hezbollah di ogni ben di Dio, specie se può far male al Dio di qualcun altro.

**Israeliani cattivi.** Congrega di criminali abituati a bombardare per puro divertimento le autostrade che collegano il Libano alla Siria dei benefattori.

**Israeliani buoni.** Scrittori e poeti da esibire nelle interviste quando criticano la politica del loro Paese e da oscurare peggio di un buco nero quando la difendono.

**Equivicinanza.** Passeggiare a braccetto di un deputato Hezbollah e di un altro deputato Hezbollah.

**Pluralismo.** Professore emiliano residente a palazzo Chigi che trascorre le vacanze in compagnia di un telefonino incollato all'orecchio sinistro e di un cameraman del Tg3 che lo manda in onda di continuo e su qualsiasi argomento, previsioni meteo escluse.




### La Stampa
