---
author: leibniz
comments: true
date: 2009-06-14 08:52:49+00:00
layout: post
slug: liran-funesta
title: L'Iran funesta
wordpress_id: 4076
categories:
- mondi
- politica
---

Forse Ahmadi­nejad il pazzo avrebbe vinto [le elezioni](http://www.boston.com/bigpicture/2009/06/irans_presidential_election.html) anche senza i discorsi "volemose bene" di Obama. Tant'è... ma oggi lo sconfitto politico è lui. [Franco Venturini](http://www.corriere.it/esteri/09_giugno_14/iran_il_vero_sconfitto_obama_franco_venturini_eadf4bf6-58b5-11de-903c-00144f02aabc.shtml):


> Per cominciare è opportuno, ora che conosciamo il nome del vincitore, identificare quel­lo del vero perdente. Che non si chiama Hossein Mousavi, bensì Barack Obama. Il presi­dente statunitense, con una scelta a nostro avviso giusta do­po il troppo tempo perso dal­l’incomunicabilità bushiana, ha offerto a Teheran un dialo­go senza precondizioni finaliz­zato al superamento della que­stione nucleare. Il messaggio è stato indirizzato al presidente in carica Ahmadinejad e alla «guida suprema» Khamenei. Ma è evidente che la Casa Bian­ca, pur facendo attenzione a non interferire nella vicenda elettorale iraniana, sperava che dalle urne uscisse un segno di discontinuità. Sperava di avere per contro­parte una persona diversa da Ahmadinejad, magari dura, ma­gari anch’essa favorevole al pro­getto nucleare, ma non mac­chiata dalla negazione dell’Olo­causto e dalle minacce all’esi­stenza dello Stato di Israele. Una persona con la quale fosse più agevole, anche e soprattut­to sul fronte interno america­no, avviare il negoziato appena messo in cantiere. Ora questa speranza è svanita.


E, ancora prima, [Christian Rocca](http://www.camilloblog.it/archivio/2009/06/13/effetto-obama/):


> Se mi chiamassi Gad Lerner sosterrei che [il discorso del Cairo](http://www.scribd.com/doc/16181122/Discorso-Obama-al-Cairo) ha convinto gli iraniani che da Obama potranno ottenere tutto quello che vogliono, a cominciare dal nucleare, e che non è il caso di mollare, proprio adesso che gli americani aprono le porte.


[Big Picture - Corriere della Sera - Camillo - Scribd]
