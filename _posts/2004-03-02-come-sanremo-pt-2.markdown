---
author: leibniz
comments: true
date: 2004-03-02 15:45:05+00:00
layout: post
slug: come-sanremo-pt-2
title: Come Sanremo (pt. 2)
wordpress_id: 3843
categories:
- web
---

![](http://www.ajaster.com/images/flower.gif)_Vestiti_. Tony Renis si è presentato alla conferenza stampa di presentazione in doppiopetto bianco e cravatta nera: "[Ti sei vestito come Hannibal Lecter](http://www.ansa.it/fdg01/200403011900139970/20040301194632860795_ass.html)", gli ha detto la Ventura. Gene Gnocchi si vestirà "come il ministro Castelli, sempre [lievemente inadeguato](http://www.selvaggialucarelli.it/diario/index.asp) rispetto all'evento". La Ventura promette jeans stracciati e vestiti che sembrano stelle comete. Maurizio Crozza vestirà i panni di Elton John e interpreterà una parodia dello stesso Renis, ovvero Frankie Minchia. [Fegiz](http://www.corriere.it/edicola/index.jsp?path=SPETTACOLI&doc=APREaa) sulla scenografia: 


> ...quel che colpisce di più è la scomparsa del colore rosso nei tendaggi che rendeva così riconoscibile il teatro Ariston in televisione. Il nero luccicante arriva dappertutto, platea e galleria. Sono state risparmiate soltanto le poltrone che sono rimaste rosse.


Ieri a Sanremo è anche arrivato Roberto Ruggero, avvocato di Renis, a bordo di una Jaguar nera serie III sovereign, battezzata «Regina Vittoria»: "Ai nemici di Tony - ha detto - farò fare la fine di Rutelli". Per [annusare l'atmosfera](http://www.corriere.it/edicola/index.jsp?path=SPETTACOLI&doc=CAZ) leggere il pezzo di Aldo Cazzullo ("[Selvaggia](http://www.selvaggialucarelli.it/diario/index.asp), nomen omen, Lucarelli con sobri stivali al ginocchio è qui in quota intellettuali"): 


> Sanremo è Sodoma e Gomorra ricostruite nella pensione Miramare, un frammento di Las Vegas innestato sull'Italia screpolata degli Anni Cinquanta.




Oggi si comincia.
Ansa - Selvaggia - Corriere della Sera
