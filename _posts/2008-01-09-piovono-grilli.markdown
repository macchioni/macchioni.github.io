---
author: leibniz
comments: true
date: 2008-01-09 14:12:28+00:00
layout: post
slug: piovono-grilli
title: Piovono Grilli
wordpress_id: 2623
categories:
- blogging
---

Dato che [L'intervista mai fatta](http://gilioli.blogautore.espresso.repubblica.it/2008/01/09/lintervista-mai-fatta-a-beppe-grillo/#more-1186) a Beppe Grillo di Alessandro Gilioli è un gran bel post ([la parte interessante](http://www.mantellini.it/2008_01_01_archivio.htm#6322897917810333798) l'ha già  citata Mantellini), qui si ripetono le domande alle quali Grillo avrebbe potuto rispondere su L'Espresso:



	
  * non ritiene che i giornali e la Rete possano convivere, visto che la tivu' non ha ucciso la radio?

	
  * non crede che grazie alla loro buona salute economica molti giornali possano fare anche ottime inchieste?

	
  * non pensa che sia sbagliato mettere sullo stesso piano i quotidiani di partito inesistenti che prendono soldi direttamente dallo Stato e i giornali veri - magari perfino utili al dibattito sociale e al controllo sulla politica - che hanno solo detrazioni postali e contributi per la carta?

	
  * E' consapevole che con l'abolizione totale e indistinta delle provvidenze probabilmente morirebbero voci come il Manifesto o come Internazionale, su cui lui stesso scrive?

	
  * perché nel discorso di Capodanno ha esaltato come "ultimi giornalisti liberi" Biagi e Montanelli contrapponendoli a tutti gli altri, visto che anche Biagi e Montanelli scrivevano sui grandi giornali secondo lui servi e di "casta"?

	
  * in questo suo condannare senza eccezioni i giornali e i giornalisti ce n'è qualcuno che salverebbe, che non fa parte della casta?

	
  * considera parte della casta anche quelle migliaia di giornalisti sottopagati e precari che ormai lavorano in gran parte delle redazioni?

	
  * come può dire che tutti i giornalisti sono casta, visto che la grandissima parte di loro ha come unico privilegio il biglietto gratis ai musei, e per il resto si paga come tutti gli altri comuni mortali la casa, il cinema, il treno, l'autobus, il biglietto allo stadio e così via?

	
  * perché non risponde mai agli altri blog, visto che predica i blog come mezzo di comunicazione dell'avvenire?




### Alessandro Gilioli - Manteblog
